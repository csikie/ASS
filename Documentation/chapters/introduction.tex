\chapter{Bevezetés}
\label{ch:intro}

A szakdolgozatom témája egy beadandó kezelő rendszer megvalósítása webes alkalmazásként. Az elkészült rendszer az Assignment Supervisor System nevet kapta (röviden ASS), a továbbiakban így hivatkozom rá.

Már az egyetem elkezdése előtt is érdekelt, milyen lehet egy összetett rendszert megtervezni és leprogramozni, ez az érdeklődés az egyetem ideje alatt sem változott, csak erősödött miután megkezdtem gyakornoki munkám a Magyar Nemzeti Banknál. Az egyetemen sikerült nagyobb betekintést nyernem a BEAD kódjába, így azt megismerve jött az ötlet ehhez az alkalmazáshoz. Szerettem volna, egy a napjaikban felkapott programozási nyelven megvalósítani egy ilyen rendszert. Az alkalmazás célja, hogy kényelmesen és egyszerűen feltudjunk venni tantárgyakat, amikhez tartozhatnak csoportok. Ezekbe a csoportokba a hallgatók jelentkezni tudnak, és az oktató tud számukra feladatot kiírni, és értékelni beadott megoldásaikat.